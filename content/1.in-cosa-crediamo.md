---
title: In cosa crediamo
description: ''
position: 2
---

I nostri valori sono il faro che guida le nostre azioni. Prendere una decisione è sempre difficile, ma diventa impossibile se non abbiamo chiare le nostre motivazioni.

"Crediamo nella qualità raggiunta con cura, studio e passione e nella collaborazione come principio per evolvere."

 
### Apertura

Ci esercitiamo ad esprimere il nostro pensiero e ad accogliere quello degli altri. A mettere in dubbio le nostre convinzioni per arricchirle con diversi punti di vista. Mettendo gli obiettivi del team prima dei nostri successi personali.

### Innovazione e crescita personale

Innovare significa trovare strade nuove per fare quello che “si è sempre fatto così”. Ma significa anche imparare a riconoscere cosa è il caso di innovare e cosa già funziona com’è. È un processo continuo per migliorare, imparando dai nostri errori e da noi stessi.

### Fare per imparare

Crediamo che “sporcarsi le mani” sia il metodo migliore per imparare. Anche i principianti partecipano ai progetti più importanti dando il loro contributo senza paura di sbagliare. Diamo fiducia a chi lavora con noi e offriamo supporto se qualcosa non è chiaro.

### Integrità e puntualità

Integrità significa dire la verità a noi stessi e agli altri per imparare a riconoscere e accettare le cose per quello che sono e non per quello che vorremmo che fossero. Il tempo è un giudice inesorabile e la puntualità è l’unico strumento che abbiamo per difenderci.

### Impegno e passione

Impegno significa essere presenti con la mente in quello che facciamo. Abbiamo scelto di essere qui, di fare quello che facciamo e per questo diamo il massimo. È la passione per quello che facciamo e per come lo facciamo che ci da la spinta necessaria. Se per qualche motivo non possiamo dare il nostro massimo o la nostra passione inizia a calare, condividiamo le nostre difficoltà con il team.

### Leggerezza

Può sembrare un controsenso dopo aver parlato di impegno e puntualità, ma una componente di leggerezza è importante per stare bene insieme. È una leggerezza dello spirito, per ricordarci di non prenderci troppo sul serio e divertirci.

### Fiducia

Non esiste un team senza una giusta dose di fiducia. Fiducia prima di tutto negli altri ma anche in se stessi e ne propri mezzi. La fiducia è l’elemento fondante di ogni relazione e si costruisce ogni giorno.

### Generosità

Generosità non significa dire sempre di sì a tutti, ma dare senza aspettarsi nulla in cambio. Fare qualcosa in più di quello che ci viene richiesto, per aiutare chi lavora insieme a noi, significa andare incontro al collega per evitargli un pezzo di strada inutilmente.

### Autonomia

L’autonomia significa pensare con la propria testa, tenendo conto del contesto e degli obiettivi. Nessuno meglio di noi può sapere cosa siamo in grado di fare e il pensiero originale è la strada che abbiamo scelto per raggiungere i nostri obiettivi. Non guardiamo agli altri per prendere le nostre decisioni, ma le prendiamo di nostra iniziativa. L’autonomia e un mix di indipendenza e intraprendenza: Vuol dire non aspettare che un compito ci venga assegnato, ma organizzare il proprio tempo cercando di anticipare tutte le nostre necessità.

### Pacatezza

Non agiamo di impulso. Non rispondiamo a tono ad un’offesa, ma con calma pesiamo le parole. Le nostre decisioni sono prese con la testa e non con la pancia, dopo aver esaminato il problema. Non diamo feedback sulle persone ma sulle azioni o le situazioni, sempre chiedendoci cosa e come possiamo migliorare.
Il nostro esempio è “Il libro della giungla” di Rudyard Kipling quando Bagheera dice a Baloo: "Siediti tranquillo e pensa piuttosto! Fai un piano." 
